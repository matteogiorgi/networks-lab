# Assegnamento 06 - Dungeon Adventures

Sviluppare un'applicazione client server in cui il server gestisce le partite giocate in un semplice gioco, “Dungeon adventures” basato su una semplice interfaccia testuale:
- a ogni giocatore viene assegnato, a inizio del gioco, un livello `X` di salute e una quantità `Y` di una pozione, `X` e `Y` generati casualmente.
- ogni giocatore combatte con un mostro diverso. Anche al mostro assegnato a un giocatore viene associato, all'inizio del gioco un livello `Z` di salute generato casualmente.

Il gioco si svolge in round, a ogni round un giocatore può:
- combattere col mostro: il combattimento si conclude decrementando il livello di salute del mostro e del giocatore. Se `LG` è il livello di salute attuale del giocatore, tale livello viene decrementato di un valore casuale `X`, con `0<X<=LG`
- bere una parte della pozione, il livello di salute del giocatore viene incrementato di un valore proporzionale alla quantità di pozione bevuta, che è un valore generato casualmente 
- uscire dal gioco. In questo caso la partita viene considerata persa per il giocatore 
- il combattimento si conclude quando il giocatore o il mostro o entrambi hanno un valore di salute pari a 0: se il giocatore ha vinto o pareggiato, può chiedere di giocare nuovamente, se invece ha perso deve uscire dal gioco.

Sviluppare un'applicazione client server che implementi Dungeon adventures.

#### il server
- riceve richieste di gioco da parte dei clients e gestisce ogni connessione in un diverso thread 
- ogni thread riceve comandi dal client li esegue. Nel caso del comando “combattere”, simula il comportamento del mostro assegnato al client 
- dopo aver eseguito ogni comando ne comunica al client l'esito 
- comunica al client l'eventuale terminazione del  gioco, insieme con l'esito 

#### il client 
- si connette con il server e chiede iterativamente all'utente il comando da eseguire e lo invia al server. I comandi sono i seguenti 1:combatti, 2: bevi pozione, 3: esci del gioco 
- attende un messaggio che segnala l'esito del comando 
- nel caso di gioco concluso vittoriosamente, chiede all'utente se intende continuare a giocare e lo comunica al server




## Esecuzione assegnamento

- compilare i sorgenti presenti in `/src` con `javac`
- eseguire `MainClassServer` e `MainClassClient`.
